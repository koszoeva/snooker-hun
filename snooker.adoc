:doctype: book
:sectnums:
:chapter-label:
:toc: left
:toc-title: Tartalomjegyzék
:toclevels: 3
:stylesheet: stylesheets/snooker.css


image::balls.jpg[]

= A SNOOKER SZABÁLYAI

----
A magyar nyelvű fordítást készítette: Kószó Éva

A magyar nyelvű fordítás alapjául szolgáló eredeti szabályzat:
Official rules of the games of Snooker and English Billiards

A fordítás a magyar játékosok és nézők számára készült segédanyag, azt a WPBSA nem lektorálta.

Verzió: 2024-25
----

== FEJEZET: A FELSZERELÉS
A milliméterben megadott méretek közelítő értékek. 
A pontos, Brit birodalmi mértékegységrendszer szerint megadott értékeket zárójelben tüntettük fel. +

=== A szabványos asztal
[loweralpha]
. A játéktér +
Játéktérnek a falak belső felülete közti tér tekintendő, amelynek mérete 3569 mm × 1778 mm (11 ft 8½ in × 5 ft 10 in), mindkét irányban +/-  13 mm (½ in) hibahatárral.
. Magasság +
Az asztal magassága a padlószinttől a falak felső felszínéig 864 mm (2 ft 10 in), +/-  13 mm (½ in) hibahatárral.
. A felső és az alsó fal +
A játéktér két rövidebb falát nevezzük alsó (vagy Baulk) és felső falnak. Amikor a posztót az asztalra feszítik, a száliránynak az alsó faltól a felső fal felé kell futnia.
. Baulk-line, Baulk +
Az alsó fallal párhuzamos, tőle 737 mm (29 in) távolságban húzott egyenes vonalat Baulk-line-nak nevezzük. A Baulk-line és az alsó fal által határolt rész a Baulk.
. A “D” +
A “D” egy félkör által határolt terület a Baulkon belül; a félkör origója a Baulk-line felezőpontja, és a sugara 292 mm (11½ in).
. [[Pontok, 1.1 f) A színeseknek kijelölt pontok]] A színeseknek kijelölt pontok +
Az alsó (Baulk) faltól nézve a “D” jobb oldali sarka a Sárga pont, a bal oldali sarka a Zöld pont.
Az asztal hosszanti középvonala négy pontot jelöl ki:
[lowerroman]
.. a Baulk-line felezőpontja a Barna pont;
.. a középvonal felezőpontja a Kék pont;
.. a Kék pont és a Felső fal felezője közti szakasz felezőpontja a Rózsa pont;
.. a középvonalon a Felső fal felezőjétől 324 mm (12¾ in) távolságra eső pont a Fekete pont.
. A zsebek +
A zsebek a játéktér négy sarkán, és a hosszú oldalak felezéspontján helyezkednek el.

=== Golyók
[loweralpha]
. A golyókészlet 15 Piros golyóból, és színenként 1-1 darab Sárga, Zöld, Barna, Kék, Rózsa, Fekete, és Fehér golyóból áll.
. A golyók anyagösszetétele meghatározott, átmérőjük 52,5 mm, +/- 0,05 mm hibahatárral.
. Lehetőség szerint az összes golyó súlyának egyeznie kell, de a súlykülönbség a legkönnyebb és legnehezebb golyó között nem haladhatja meg a 3 g-ot.
. A játékosok közti megegyezés vagy a játékvezető döntése alapján lehetőség van egyes golyók, vagy az egész golyókészlet lecserélésére.

=== Dákó
A dákó nem lehet rövidebb mint 914 mm (3 ft), kialakítását tekintve pedig nem térhet el a hagyományos, elvékonyodó formától, amelynek a vékonyabb vége a lökésekhez használt dákóbőrrel van felszerelve.

=== Kiegészítők
A játékosok számos féle dákótámaszt, hosszú dákót, hosszabbítót, és toldatot használhatnak.
Ezek egy része olyan kiegészítő, ami hagyományosan az asztal tartozéka, de lehet a játékos vagy a játékvezető által biztosított eszköz is.
Minden toldatot, hosszabbítót, és egyéb, a célzást vagy a lökést segítő kiegészítőt a használatot megelőzően az illetékes szervekkel engedélyeztetni kell.

== FEJEZET: DEFINÍCIÓK
A jelen fejezetben definiált fogalmakat a szabálykönyvben dőlt betűvel jelöltük. +

=== Frame [[Frame, 2.1 Frame]]
A snooker játékban egy _frame_ a kezdéstől (lásd: <<Kezdes>>) indul; a játékosok felváltva állnak az asztalhoz, amíg a _frame_ véget nem ér az alábbi lehetőségek szerint:
[loweralpha]
. ha bármelyik játékos feladja a küzdelmet, és ezt az ellenfél elfogadja;
. a _támadójátékos_ megnyeri a _frame_-et, ha a Fekete az egyetlen _célgolyó_ az asztalon, a teljes _meccs_ során összesen gyűjtött pontok végösszege nem számít, és a pontkülönbség meghaladja a hét pontot a _támadójátékos_ javára;
. a nem-_támadójátékos_ javára írják a _frame_-et, ha Fekete az egyetlen _célgolyó_ az asztalon, a teljes _meccs_ során összesen gyűjtött pontok végösszege nem számít, és a pontkülönbség meghaladja a hét pontot a nem-_támadójátékos_ javára;
. amikor az első _belökés_ vagy az első _hiba_ megtörténik, ha a Fekete az egyetlen _célgolyó_ az asztalon (lásd <<vege>>);
. ha a játékvezető a _frame_-et az egyik játékosnak ítéli az alábbi szabályok egyike alapján: <<harom-miss>>, <<Unfairplay>>, <<Sabotage>>, <<Idohuzas>>, <<Ismetelt-idohuzas>>. +

=== Játszma
A _játszma_ egyeztetett vagy meghatározott számú _frame_-ből áll. +

=== Meccs
A _meccs_ egyeztetett vagy meghatározott számú játszmából áll. +

=== Golyók
[loweralpha]
. A Fehér golyó a célzógolyó (cue-ball).
. A 15 Piros és 6 színes golyó a _tárgygolyók_. +

=== Támadójátékos, vizit
A lökésre következő, vagy épp játékban lévő játékos a _támadójátékos_. A _vizitje_ addig tart, amíg:
[loweralpha]
. egy _lökés_ során nem szerez pontot;
. _hibát_ vét, az összes golyó megáll, és a játékvezető megállapítja, hogy a játékos már nincs az asztalnál;
. vétlen játékosként egy _hiba_ után átadja a lökés jogát;
. a _támadójátékos_ megnyeri a _frame_-et, ha a Fekete az egyetlen _célgolyó_ az asztalon, a teljes _meccs_ során összesen gyűjtött pontok végösszege nem számít, és a pontkülönbség meghaladja a hét pontot a _támadójátékos_ javára;
. az utolsó Fekete golyót _szabályosan belökték_, és a Fehér golyó megállt. +

=== Lökés
[loweralpha]
. _Lökésnek_ azt nevezzük, amikor a _támadójátékos_ a dákóbőrrel meglöki a Fehér golyót, kivéve, ha ez még vizírozás közben történik (amit _feathering_nek nevezünk).
. A Fehér golyót a mozdulat közben csak egyszer lehet meglökni, előre tolni nem lehet. A dákóbőr csak egy pillanatra maradhat érintkezésben a Fehér golyóval, miután az megmozdult.
. A _lökés_ akkor szabályos, ha annak során egyetlen szabályt sem sértettek meg;
. A _lökés_ akkor tekinthető befejezettnek, amikor:
[lowerroman]
.. minden golyó megállt;
.. minden visszahelyezendő golyó visszakerült a helyére;
.. a _támadójátékos_ által használt minden segédeszközt eltávolítottak, vagy a játékvezető megítélése szerint a _lökés_ véget ért.
. A _lökés_ lehet közvetlen vagy közvetett, vagyis:
[lowerroman]
.. ha a Fehér golyó úgy találja el a _célgolyót_, hogy előbb nem ér falat, a _lökés_ közvetlen;
.. ha a Fehér golyó úgy találja el a _célgolyót_, hogy előbb egy vagy több falat ér, a _lökés_ közvetett; +

=== Szabályos és szabálytalan belökés
_Szabályos belökésnek_ (potting) azt nevezzük, ha egy _célgolyó_ úgy kerül a zsebbe valamely más golyóval való találkozás után, hogy eközben egyetlen _szabálytalanság_ sem történt. +
_Szabálytalan belökésnek_ (pocketing) azt nevezzük, ha egy golyó úgy kerül a zsebbe, hogy közben _szabálytalanság_ történt. +

=== Break
A _break_ egymást követő _szabályos belökések_ sorozata, amelyet egy _vizit_ alkalmával visz véghez a _támadójátékos_ a _frame_-en belül. +

=== Játék kézből
[loweralpha]
. A Fehér golyó kézben van a következő esetekben:
[lowerroman]
.. minden _frame_ kezdete előtt;
.. ha _szabálytalanul belökték_;
.. ha _elhagyta a játékteret_;
.. a Visszarakott Fekete játék esetén (lásd <<Blackballgame>>).
. A Fehér golyó mindaddig kézben van, amíg:
[lowerroman]
.. a _kézből_ történő lökés szabályosan le nem zajlik,
.. a _támadójátékos_ _hibát_ követ el a Fehér golyóval úgy, hogy elveszti felette a kontrollt.
. A _támadójátékos_ _kézből_ jön, amíg a fentiek szerint a Fehér golyó kézben van.

=== Játékban lévő golyó
[loweralpha]
. A Fehér golyó mindig _játékban_ van, amikor nincs _kézben_.
. A _tárgygolyók_ a _frame_ kezdetétől fogva a _szabályos_ vagy _szabálytalan_ _belökésükig_, vagy _a játéktér elhagyásáig_ vannak _játékban_.
. A színes golyók ismét _játékba_ kerülnek a visszaállításukat követően.

=== Célgolyó
_Célgolyó_ bármely golyó lehet, amit szabályos elsőként eltalálni a Fehér golyóval egy lökés során, vagy amit eltalálni nem lehet, de _szabályosan belökni_ igen.

=== Választott célgolyó
[loweralpha]
. _Választott célgolyó_ (nomiated ball) az a _célgolyó_, amit a _támadójátékos_ a játékvezető belátása szerint egyértelműen kiválaszt, mint elsőként eltalálandó golyót, vagy amit szóban megnevez (declared ball).
. Ha a játékvezető erre kéri, a játékos köteles szóban megnevezni a _választott célgolyót_.

=== Free ball
A _free ball_ egy nem-_célgolyó_, amit a vétlen játékos _célgolyónak_ választ, ha _hiba_ után _snookerállásba_ került (lásd <<Freeball>>).

=== A játéktér elhagyása
Ha egy golyó a játéktéren kívül, de nem valamelyik zsebben áll meg egy _lökést_ követően, akkor _elhagyta a játékteret_.

=== Szabálytalanság, hiba, megrovás
_Szabálytalanságnak_ minősül a szabálykönyvben foglaltak megsértése.
_Hibának_ (foul) az olyan _szabálytalanságokat_ nevezzük, amely esetén a vétkes játékos _vizitje_ véget ér.
_Megrovás_ (penalty) az olyan _szabálytalanságokat_ nevezzük, ami nem váloztat azon, hogy melyik játékos lökhet.

=== Hibapont
Bármilyen _szabálytalanságot_ követően a vétlen játékos javára _hibapontokat_ kell jóváírni.

=== Snookerállás [[Snookerallas, 2.17 Snookerállás]]
A Fehér golyó akkor van _snookerállásban_, ha egyetlen választható _célgolyó_ sem található el egyenes vonalú, _közvetlen lökéssel_ anélkül, hogy ezt nem-_célgolyó_ részben vagy egészben akadályozná.
Ha van legalább egy olyan választható _célgolyó_, aminek mindkét extrém széle (extreme edges) közvetlen, egyenes vonalú _lökéssel_ eltalálható anélkül,
hogy ezt nem-_célgolyó_ akadályozná, a Fehér golyó nincs _snookerállásban_.
[loweralpha]
. A kézben lévő Fehér golyó akkor van _snookerállásban_, ha nincs a _“D”_ vonalán belül olyan pont, ahol nem lenne _snookerállásban_ a fentebb írtak szerint.
. Amikor a Fehér golyót a fentiek szerint több nem-_célgolyó_ is akadályozza abban, hogy eltaláljon egy _célgolyót_, akkor közülük:
[lowerroman]
.. a Fehér golyóhoz legközelebb eső _tárgygolyó_ minősül az effektív snookeradó golyónak;
.. a Fehér golyóhoz legközelebb eső, de tőle egyenlő távolságra lévő _tárgygolyók_ mindegyike effektív snookeradó golyónak minősül.
. Amikor Piros a _célgolyó_, és az asztalon lévő különböző Piros golyókat különböző nem-_célgolyók_ takarják, akkor nincs effektív snookeradó golyó.
. Egy _támadójátékos_ akkor kapott snookert, ha a fentiek alapján a Fehér golyó _snookerállásban_ van.
. A Fehér golyó nem lehet _snookerállásban_ a falak miatt.

=== Foglalt pont
Egy pont akkor tekintendő _foglaltnak_, ha a golyót nem lehet rá visszahelyezni anélkül, hogy egy másik golyóhoz hozzáérne.

=== Tolás
_Tolásnak_ minősül, ha a dákóbőr a _lökés_ során érintkezésben marad a Fehér golyóval:
[loweralpha]
. miután a Fehér golyó előremozdult, eltekintve az első, pillanatnyi érintéstől;
. miközben a Fehér golyó hozzáér egy _célgolyóhoz_, kivéve amikor a Fehér golyó és a _célgolyó_ majdnem tapad -- ilyenkor egy kellően “vékony” találat nem számít _tolásnak_.

=== Ugratás
_Ugratásnak_ azt nevezzük, mikor a Fehér golyó áthalad egy _tárgygolyó_ bármelyik része felett, függetlenül attól, hogy eközben érinti azt vagy nem. Kivételek:
[loweralpha]
. ha a Fehér golyó először egy _célgolyót_ (kivéve hozzá tapadó _célgolyót_) talál el, és az ugratás csak ezután történik;
. ha a Fehér golyó ugratás közben eltalál egy _célgolyót_ (kivéve hozzá tapadó _célgolyót_), de nem annak túloldalán érkezik vissza a játéktérre;
. ha a Fehér golyó, miután szabályosan eltalál egy _célgolyót_ (kivéve hozzá tapadó _célgolyót_), egy másik golyóval vagy a fallal történt találkozást követően átugorja az elsőként eltalált _célgolyót_.

=== Miss
_Missnek_ azt nevezzük, amikor:
[loweralpha]
. a Fehér golyó nem talál el elsőként egy _célgolyót_;
. ha _free ball_ választása esetén a Fehér golyó első találata nem a választott _free ball_, vagy szimultán találat esetén nem a választott _free ball_ és a _célgolyó_.

=== Konzultáció
A _konzultáció_ során a játékosok közreműködhetnek abban, hogy a játékvezető visszaállítsa a korábbi állást egy _szabálytalanság_ (lásd <<ballmarker>>, <<koron-kivul>>, <<lokes-elott>>, <<FandM>>, <<Szandekos-mozgatas>>) vagy más esemény (lásd <<Zseb-szelen>>) után. A _konzultáció_ akkor kezdődik, mikor a visszaállításról döntés születik, és addig tart, míg a játékosok egybehangzóan elfogadják a visszaállított állást, vagy a játékvezető úgy nem dönt.

== FEJEZET: A JÁTÉK

=== Leírás

A snookert játszhatja két játékos, vagy kettőnél több játékos csapatokban. Az alábbi pontok részletezik a játék menetét.

[loweralpha]
. [[Values, 3.1 a) A golyók pontértéke]]A játékosok ugyanazt a Fehér _célzógolyót_ használják, és huszonegy _tárgygolyót_ (15 Piros és 6 színes). A Piros golyók pontértéke 1, a hat színes pontértéke eltérő: a Sárga 2, a Zöld 3, a Barna 4, a Kék 5, a Rózsa 6, és a Fekete golyó 7 pontot ér.
. A pontszerzés egy _vizit_ során Piros és színes golyók felváltott _belökésével_ történik, amíg a Piros golyók el nem fogynak az asztalról; ekkor a színes golyókat pontértékük szerinti emelkedő sorrendben kell belökni.
. A _belökött_ golyók pontértéke a _támadójátékos_ pontjaihoz adódik.
. A szabálytalanságok után járó hibapontok a vétlen játékos pontjaihoz adódnak.
. A _frame_-eken belül általános taktika, hogy a _támadójátékos_ vagy csapat a Fehér golyót egy nem-_célgolyó_ mögé állítja, _snookerállásba_. Amikor az asztalon lévő golyók pontértéke összességében már nem elég a _frame_ megnyeréséhez, a snookeradás és a hibapontok gyűjtése lesz a legfontosabb.
. A _frame_ nyertese az a játékos vagy csapat,
[lowerroman]
.. aki több pontot gyűjtött;
.. akinek a javára a _frame_-et feladták;
.. akinek a javára ítélték a _frame_-et az alábbi szabályok egyike értelmében: <<harom-miss>>, <<Unfairplay>>, <<Sabotage>>, <<Idohuzas>>, <<Ismetelt-idohuzas>>.
. A játék nyertese az a játékos vagy csapat,
[lowerroman]
.. aki több _frame_-et nyert, vagy megnyerte a szükséges számú _frame_-et;
.. aki összességében több pontot szerzett, amennyiben ezt veszik alapul;
.. akinek a javára ítélték a meccset az alábbi szabályok egyike értelmében: <<Minosithetetlen-viselkedes>>, <<Sabotage>>.
. A _meccs_ nyertese az a játékos vagy csapat,
[lowerroman]
.. aki több _játszmát_ nyert;
.. aki összességében több pontot szerzett, amennyiben ezt veszik alapul.

=== A golyók helye

[loweralpha]
. Minden _frame_ kezdetekor a Fehér golyó _kézben van_, a _tárgygolyók_ pedig az alábbi pozíciókban:
[lowerroman]
.. A Piros golyók egyenlő oldalú háromszög alakzatban, szorosan egymás mellett helyezkednek el. A háromszög felső csúcsán álló Piros golyó az asztal hossztengelyén helyezkedik el közvetlenül a Rózsaszín golyó pontja felett, amilyen közel csak lehet, de a _pontot el nem foglalva_.
.. A hat színes golyót a számukra kijelölt pontokra kell elhelyezni (lásd <<Pontok>>).
. Amennyiben egy golyót nem a megfelelő helyre állítottak a játék kezdete előtt, a <<too-late>> szabály lép életbe, és a _frame_ a <<Kezdes>> szabály szerint kezdődik meg.
. Ha a _frame_ elkezdődött, a játékban lévő golyókat csak a játékvezető tisztíthatja meg a _támadójátékos_ indokolt kérésére, és:
[lowerroman]
.. az elmozdítás előtt a golyó pozícióját egy erre alkalmas eszközzel meg kell jelölni;
.. [[ballmarker, 3.2 c)ii A golyójelölő elmozdítása]]egy golyó tisztítása alatt használt pozíciójelölő eszköz az általa jelölt golyónak tekintendő és annak értékét veszi fel egészen addig, míg azt vissza nem helyezik az asztalra. 
Az eszközhöz hozzáérni _szabálytalan_. A játékvezető ilyenkor a megfelelő számú büntetőpontot jóváírja a vétlen félnek, majd a pozíciójelölő eszközt vagy a golyót visszahelyezi akkor is, ha azt eltávolították az asztalról. +
A golyó vagy a pozíciójelölő eszköz visszaállítására ebben az esetben _konzultáció_ kezdődik.

=== A játék menete

A játék sorrendjét közösen választott módon kell kisorsolni; a sorsolást nyerő játékos dönt arról, hogy ki kezdje a mérkőzést.
[loweralpha]
. Miután a játék sorrendje eldőlt a fentiek szerint, ez a _frame_-en belül végig változatlan marad, kivéve, mikor egy _hiba_ után a vétlen fél _átadja a lökés jogát_.
. A _frame_-eket a játékosok vagy csapatok a játék során végig felváltva kezdik.
. [[Kezdes, 3.3 c) Kezdés]] Az első lökéskor a kezdő a játékos _kézből jön_; a _frame_ akkor kezdődik, amikor a _kézből_ az asztalra helyezett Fehér golyót a dákóbőr megérinti:
[lowerroman]
.. szabályos lökéssel;
.. a Fehér golyó igazgatása közben.
. Ha _frame_-et nem a megfelelő játékos vagy csapat kezdte:
[lowerroman]
.. amennyiben csak egy lökés volt, és _hiba_ nem történt, a _frame_-et újrakezdik anélkül, hogy bárki büntetést kapna;
.. amennyiben legalább két _lökés_ volt, vagy bármilyen _szabálytalanság_ történt, a _frame_ nem kezdődik újra, és a _frame_-ek a helyes kezdési sorrendben folytatódnak, vagyis a soron kívül kezdő játékos három egymást követő _frame_-et fog kezdeni;
.. [[re-rack, 3.3 d)iv Az elrontott kezdési sorrend visszaállítása újraállításnál]]amennyiben patthelyzet alakul ki (lásd <<Patthelyzet>>) és a _frame_-et újrakezdik, akkor a helyes kezdési sorrendet vissza kell állítani.
. Egy _lökés_ akkor tekinthető szabályosnak, ha a <<Hibapontok>> szabály alatt felsorolt szabálytalanságok egyikét sem követik el.
. A _támadójátékos_ felelőssége, hogy meggyőződjön róla, hogy a saját _vizitje_ vagy az azt megelőző _vizit_ során használt összes segédeszközt és egyéb tárgyat eltávolították az asztalról.
. Amíg az összes Piros golyó játékon kívül nem kerül, addig valamennyi Piros golyó, vagy a Piros golyó helyett megnevezett _free ball_ számít választható _célgolyónak_ egy _vizit_ első _lökésénél_; amennyiben a játékos egy _lökés_ során több Pirosat (beleértve a Piros helyett megnevezett _free ballt_ is) is belök, mindegyik után pontot kap. +
[lowerroman]
.. Ha egy játékos belök egy Piros golyót, vagy a Piros golyó helyett megnevezett _free ballt_, akkor a következő _lökésnél_ a _célgolyó_ egy szabadon választott színes golyó; ha a játékos a kiválasztott színes golyót belöki, megkapja az utána járó pontokat, és a színes golyót visszahelyezik az asztalra.
.. A _break_ során a Piros és színes golyókat mindaddig felváltva kell belökni, amíg minden Piros játékon kívül nem kerül, és adott esetben egy színes golyót be nem löknek az utolsó Piros golyót követően.
.. [[Vegjatek, 3.3 h)iii Végjáték a színes golyókkal]]Ezt követően a színes golyókat a pontértéküknek megfelelő, növekvő sorrendben (lásd <<Values>>) kell belökni; a _szabályosan belökött_ színes golyók ekkor már játékon kívül maradnak és a pontértékben következő színes golyóval kell folytatni a játékot (kivéve ha közben életbe lép a <<vege>> szabály).
.. Abban az esetben, ha a _támadójátékos_ egy _break_ során azelőtt végez el egy lökést, hogy a játékvezető az előzőleg belökött színes golyót az asztalra visszahelyezte volna, de minden más golyó már nyugalmi helyzetben van, a színes golyó után járó pontokat nem kapja meg, és a <<too-soon-fb>> vagy a <<too-soon>> szabály lép érvénybe.
. A Piros golyókat _szabályos_ vagy _szabálytalan_ _belökés_, vagy a _játéktér elhagyása_ után általában nem kell az asztalra visszatenni, függetlenül attól, hogy ez a vétkes játékosnak kedvez-e; kivételt a következő esetek képeznek: <<ballmarker>>, <<koron-kivul>>, <<Zseb-szelen>>, <<lokes-elott>>, <<FandM-után>>, <<miss-utan-lokes-elott>>, <<Magic>>, <<Szandekos-mozgatas>>, <<Hibas-eszkoz>>.
. Amennyiben a _támadójátékosnak_ nem sikerül pontot szereznie, az asztalt késedelem nélkül el kell hagynia. Ha a játékos _hibát_ követ el mielőtt vagy miközben az asztaltól távozik, a <<Hibapontok>> szakasz szerint büntetést kap. A játékot onnan kell folytatni, ahol a Fehér golyó megállt, vagy _kézből_, ha játékon kívül került, kivéve, ha a <<lokes-elott>> vagy a <<miss-utan-lokes-elott>> szabály szerint helyezik vissza.
. [[koron-kivul, 3.3 k) Hiba körön kívül]]Ha a nem-_támadójátékos_ a körén kívül az asztalhoz áll és bármilyen _szabálytalanságot_ elkövet, a játékvezető _Megrovást_ ítél, az esetlegesen elmozdított golyókat visszaállítja, és a _támadójátékos_ _vizitje_ folytatódik.+
Az elmozdított golyók visszaállítása _konzultáció_ keretében történik.
. Ha egy játékos utolsó _lökése_ vagy _hibája_ után a soron következő játékos még azelőtt, hogy minden mozgó golyó megállt volna, vagy a színes golyókat visszahelyeznék az asztalra, ellöki a Fehér golyót vagy _szabálytalanságot_ követ el, úgy büntethető, mint _támadójátékos_, és a _vizitje_ véget ér.
. Ha egy golyó a zsebbe esik, de ezt követően visszapattan a játéktérre, nem tekinthető sem _szabályosan_, sem _szabálytalanul_ _belökött_ golyónak. Ilyen esetben egyik játékos sem büntethető.

=== A frame, játszma vagy meccs vége [[vege, 3.4 A frame, játszma vagy meccs vége]]
[loweralpha]
. Ha az utolsó Fekete az egyetlen _tárgygolyó_ az asztalon, akkor annak szabályos _belökése_ vagy az első _szabálytalanság_ a _frame_ végét jelenti, kivéve ha a következő kritériumok mindegyike teljesül:
[lowerroman]
.. ha ezzel pontegyenlőség alakul ki; és
.. a játék eredménye nem kizárólag a teljes _meccs_ során gyűjtött pontok végösszege alapján dől el.
. [[Blackballgame, 3.4 b) Visszarakott Fekete]] Amikor az a) pontban felsorolt mindkét kitétel teljesül, akkor úgynevezett Visszarakott Fekete játék következik:
[lowerroman]
.. a Fekete golyó visszakerül a helyére;
.. a játékosok kisorsolják, hogy ki döntsön arról, ki végezze el az első lökést;
.. a kezdő játékos _kézből_ következik;
.. a Fekete szabályos _belökése_, vagy az első _szabálytalanság_ a _frame_ végét jelenti.
. Mikor a játék végeredménye szempontjából kizárólag a teljes _meccs_ során összegyűjtött pontokat veszik figyelembe, és az utolsó _frame_ végén pontegyenlőség alakul ki, úgy a b) pontban leírtak szerint Visszarakott Fekete játék következik.

=== Játék kézből

_Kézből_ történő játék során a Fehér golyót a "D" vonalára vagy azon belülre kell helyezni, és a dákóbőrrel bármelyik irányba ellökni.

[loweralpha]
. A játékvezetőnek kérdés esetén meg kell válaszolnia, hogy a Fehér golyó szabályosan van-e elhelyezve (tehát nincs a "D" vonalán kívül).
. Ha a _kézben lévő_ Fehér golyó a "D" vonalán kívül érintkezik a dákóbőrrel, akkor az hibás lökési kísérletnek minősül.
. Ha a Fehér a "D" vonalán kívül, pozícionálás közben érintkezik a dákóbőrrel, és a játékvezető ítélete szerint nem történt lökési kísérlet a _támadójátékos_ részéről, úgy a Fehér golyó _nincs játékban_.

=== Két golyó együttes találata

Szabálytalan, ha a Fehér golyó első találatával egyszerre két golyót érint, kivéve, ha mindkét eltalált golyó Piros, vagy az egyik egy választható _célgolyó_, a másik pedig a _free ballként_ megnevezett golyó.

=== A színes golyók visszahelyezése [[respot_colour, 3.7 A színes golyók visszahelyezése]]

Ha egy színes golyót _szabályosan_ vagy _szabálytalanul_ _belöknek_, vagy ha _elhagyja a játékteret_, úgy azt a következő _lökés_ előtt a játéktérre vissza kell helyezni, ameddig a <<Vegjatek>> szabály hatálya alatt utoljára, _szabályosan be nem lökik_.
[loweralpha]
. A játékos nem büntethető azért, ha a játékvezető hibázik a golyók visszahelyezésekor.
. Ha egy színest helytelenül visszaállítanak, miközben a <<Vegjatek>> szabály szerint már csak a színeseket kell pontérték szerint növekvő sorrendben belökni, úgy a hibásan visszahelyezett színest a hiba észlelésekor azonnal el kell távolítani, hibapont jóváírása nélkül, és a játékot az adott állásból kell folytatni.
Ha a színest _szabályosan belökték_, mielőtt a hibára fény derült volna, az érte járó pontokat jóvá kell írni a következő _lökés_ után, vagy a következő _lökést_ megelőző _hiba_ után.
. [[too-late, 3.7 c) Helyesen visszarakottnak tekintendő golyók]]Ha egy vagy több golyót szabálytalanul helyeztek vissza, de ezt már legalább egy _lökés_ követte, úgy az összes golyót szabályosan visszahelyezettnek kell tekinteni. Ha egy színes golyó tévedésből nem került vissza az asztalra, úgy:
[lowerroman]
.. a figyelmetlenség miatt vissza nem helyezett színes golyókat a hiányuk felfedezésekor  vissza kell helyezni, amennyiben a _frame_ még nem ért véget (lásd <<Frame>>); ebben az esetben nincs _hibapont_, és a játék a kialakult állásból folytatódik.
.. amennyiben a _támadójátékos_ nem várja meg, míg a játékvezető a színes golyót visszahelyezi az asztalra, _hibapont_ kerül jóváírásra.
. Ha színes helyett tévedésből Piros golyót helyeznek vissza az asztalra, akkor ennek észrevételekor:
[lowerroman]
.. amennyiben a helytelenül visszarakott Piros egyértelműen beazonosítható, úgy el kell távolítani az asztalról;
.. amennyiben a helytelenül visszarakott Piros egyértelműen beazonosítható, de idő közben _szabályosan_ vagy _szabálytalanul_ _belökték_, _elhagyta a játékteret_; vagy ha a színes golyót idő közben visszahelyezték a c) pontban leírtak szerint; vagy ha a helytelenül visszarakott Piros nem azonosítható be egyértelműen, úgy a játék a kialakult helyzetből folytatódik, tehát a _frame_-ben összesen 16 Piros golyó kerül játékba. Azokban az esetekben, amikor egy színes golyó hiányzik az asztalról, azt minden esetben vissza kell helyezni, és a játékot az így kialakult állásból, _hibapontok_ nélkül kell folytatni.
. Ha egy színest vissza kell tenni az asztalra, de a saját helye _foglalt_, akkor a legmagasabb értékű szabad helyre kell visszahelyezni.
. Ha több színest kell visszahelyezni az asztalra, és mindegyiknek a saját helye _foglalt_, akkor a legmagasabb pontértékű golyó kerül a legmagasabb pontértékű golyó szabad helyére.
. Ha az összes színes golyó helye _foglalt_, akkor a színes golyót a saját helye és a felső rövid fal hozzá legközelebb eső pontja közé, a saját pontjához lehető legközelebbre kell visszahelyezni.
. A Rózsa és a Fekete esetében, ha a golyót nem lehet a saját helye és a felső rövid fal közé visszatenni, úgy a golyót az asztal hossztengelyén a színes golyó saját helye és az alsó rövid fal közé, a saját pontjához lehető legközelebbre kell visszahelyezni.
. Egy színes golyót minden esetben úgy kell visszahelyezni, hogy ne érintkezzen másik golyóval.
. Egy színes golyó akkor került vissza megfelelően a helyére, ha a fenti szabályok szerint helyezték vissza.

=== Touching ball
[loweralpha]
. Ha egy _lökést_ követően a Fehér úgy állapodik meg, hogy hozzáér egy vagy több _ célgolyóhoz_, vagy _célgolyóként_ megnevezhető golyóhoz, a játékvezető *touching ball*t ítél, és amennyiben kérdéses, jelzi, hogy melyik golyók érnek hozzá a Fehér golyóhoz.
Amennyiben egy Piros _szabályos belökése_ után a Fehér golyó úgy állapodik meg, hogy egy vagy több színes golyóhoz hozzáér, úgy a játékvezetőnek meg kell kérnie a _támadójátékost_, hogy szóban nevezze meg a _célgolyóként_ választott színest.
. Touching ball esetén a _támadójátékosnak_ úgy kell meglöknie a Fehér golyót, hogy a vele érintkező golyó ne mozduljon meg; ha mégis mozdulna, az _tolásnak_ minősül.
. Ha a játékos a _lökés_ közben egyetlen, a Fehér golyóval érintkező _tárgygolyót_ sem mozdít meg, nem kap büntetést, ha a Fehérrel érintkező golyó:
[lowerroman]
.. _célgolyó_;
.. _célgolyóként_ megnevezhető, és a _támadójátékos_ meg is nevezi;
.. _célgolyóként_ megnevezhető, de a _támadójátékos_ egy másik golyót nevez meg és azt találja el elsőként.
. Ha egy _lökést_ követően a Fehér úgy állapodik meg, hogy hozzáér vagy majdnem hozzáér egy nem-_célgolyóhoz_, a _támadójátékos_ kérésére a játékvezetőnek egyértelműen meg kell válaszolnia, hogy a golyók érintkeznek-e.
. Ha egy _lökést_ követően a Fehér úgy állapodik meg, hogy _célgolyóhoz_ és nem-_célgolyóhoz_ is hozzáér, úgy a játékvezető csak a _célgolyót_ nevezi meg touching ballként. A _támadójátékos_ kérésére a játékvezetőnek egyértelműen meg kell válaszolnia, hogy a Fehér érintkezik-e a nem-_célgolyóval_ is.
. Amennyiben a touching ball _lökés_ közben megmozdul, de a játékvezető meggyőződése, hogy ez nem a _lökés_ miatt történt, úgy a _lökés_ szabályos.
. Ha a Fehér nem érintkezett a hozzá közel lévő, álló golyóhoz mikor a játékvezető megvizsgálta az állást, később azonban mégis hozzáér, úgy ha még nem történt _lökés_, a golyókat visszaállítja a korábbi, nem érintkező helyzetbe. A korábbi állapotot akkor is vissza kell állítani, ha a korábban ragadó golyók később nem érintkeznek.

=== Golyó a zseb szélén [[Zseb-szelen, 3.9 Golyó a zseb szélén]]
Ha egy golyó úgy esik a zsebbe, hogy más golyó nem ért hozzá, akkor:
[loweralpha]
. ha a golyó nem volt érintett az aktuális _lökésben_, úgy visszakerül a helyére, és a _lökésben_ szerzett pontok számítanak;
. ha a golyó a _lökésben_ érintett lehetett volna, akkor:
[lowerroman]
.. ha nem történt _szabálytalanság_ vagy _hiba_ (beleértve egy esetleges olyan _hibát_ is, amiben a leeső golyó szerepelhetett volna), úgy a _lökés_ előtti állapotot vissza kell állítani és a _lökést_ megismételni. A _támadójátékos_ ilyenkor választhat másik _lökést_ is;
.. ha _hiba_ történt, úgy a _támadójátékos_ a <<Hibapontok>> szakasz alapján büntetést kap; minden golyót vissza kell helyezni a _lökés_ előtti állapotba, és a _foul_ után érvényes szabályok szerint folytatni a játékot.
. Ha egy golyó a zseb szájában egy pillanatra megáll, de ezt követően beesik, akkor _szabályosan_ vagy _szabálytalanul_ _belököttnek_ számít, és nem kell visszahelyezni. +

Ha egy (vagy több) golyót vissza kell állítani, akkor _konzultáció_ kezdődik.

=== Hibázás [[Hibazas, 3.10 Hibázás]]
Ha egy játékos _hibát_ követ el, azt a játékvezető azonnal bejelenti (FOUL).
[loweralpha]
. Ha a _támadójátékos_ még nem végezte el a _lökést_, úgy a köre véget ér, és a játékvezető bemondja a hibapontot.
. Ha a _támadójátékos_ már elvégezte a _lökést_, a játékvezető megvárja, míg a _lökés_ véget ér, és ezután mondja be a hibapontokat.
. Ha egy _hibát_ a játékvezető nem mond be, és a vétlen játékos sem jelzi hitelt érdemlően a következő _lökés_ előtt, úgy a _hibát_ elengedik.
. Ha egy színes golyót nem jó helyre helyeznek vissza, akkor ott marad, ahová helyezték, kivéve, ha nem került vissza az asztalra: ekkor a szabályoknak megfelelően vissza kell helyezni.
. A _breakben_ a _hiba_ előtt szerzett pontok érvényesek, azonban a _szabálytalan_ _lökés_ során _belökött_ golyók _szabálytalanok_, így azok után a _támadójátékos_ nem kap pontot.
. A következő lökést onnan kell elvégezni, ahol a Fehér golyó megállt, kivéve, ha lekerült a játéktérről; ilyenkor a játékos _kézből_ jön.
. Ha egy _lökés_ során több _hiba_ is történik, úgy a legnagyobb pontértékű _hiba_ számít.
. A hibázó játékos:
[lowerroman]
.. a <<Hibapontok>> szakasz szerinti büntetésben részesül; és
.. el kell végeznie a következő _lökést_, ha a másik játékos erre kéri.
. [[lokes-elott, 3.10 i) Hiba a lökés előtt]]Ha a _támadójátékos_ még a _lökés_ előtt bármely golyón _hibát_ követ el (a Fehéret is beleértve), úgy a _hibának_ megfelelő büntetést kapja. A vétlen játékos ezután választhat, hogy folytatja a játékot a _hiba_ után maradt állásból, az ellenfelet kéri erre, vagy újra játszatja az ellenfelet a _hiba_ előtti állásból. Ez utóbbi esetben minden golyót vissza kell állítani a _hiba_ előtti helyére, és a _célgolyó_ a _hibát_ megelőző _célgolyó_ kell, hogy legyen, tehát:
[lowerroman]
.. bármely Piros, ha Piros volt a _célgolyó_;
.. a soron következő színes, ha már csak színesek vannak az asztalon;
.. a _támadójátékos_ által választott bármelyik színes, ha a _célgolyó_ egy Piros után lökött színes volt, vagy egy Piros helyett _választott_ _free ball_. +
Ha egy (vagy több) golyót vissza kell állítani, akkor _konzultáció_ kezdődik.
[loweralpha, start=10]
. Ha a _támadójátékos_ _kézből_ jön, és hozzáér egy játékban lévő _tárgygolyóhoz_, a játékvezetőnek azonnal be kell mondania a _hibát_, és a Fehér golyó _kézben_ marad a következő lökésig; ez alól kivétel, ha a _támadójátékos_ elvesztette a kontrollt a Fehér golyó felett, és az a _hibában_ érintett volt.

=== A hibák pontértéke [[Hibapontok, 3.11 Hibapontok]]
Az alább felsorolt esetek minősülnek hibának (foul); a _hibák_ alap pontértéke négy, kivéve, ha az a--d szabályok alapján ennél magasabb:
[loweralpha]
. A hibapontok száma a _célgolyó_ értéke, ha a _támadójátékos_:
[lowerroman]
.. [[too-soon-fb, 3.11 a)i Túl korai _lökés_ free ball után]]azelőtt végzi el a következő _lökést_, hogy a játékvezető vissza tudta volna helyezni a _free ballként_ megnevezett színest;
.. a kilökés során a Fehér golyót egynél többször érinti;
.. [[lab-a-talajon, 3.11 a)iii Legalább az egyik láb a talajon kilökéskor]]_lökés_ közben egyik lábával sem érinti a talajt;
.. páros snookerben soron kívül lök;
.. szabálytalanul lök _kézből_, a kezdést is beleértve;
.. a Fehérrel egyetlen _célgolyót_ sem talál el;
.. a Fehér golyót _belöki_;
.. snookert ad a _free ballként_ megnevezett golyó mögött, kivéve a <<Snooker-fb-mogott>> szabályban említett kivételt;
.. _ugrat_;
.. nem szabályos dákóval játszik;
.. egyeztet vagy kommunikál egy partnerével, kivéve <<Paros-snooker>>.
. A hibapontok száma a _célgolyó_ vagy a _hibában_ érintett golyó pontértéke közül a magasabb, ha a _támadójátékos_:
[lowerroman]
.. azelőtt hajt végre _lökést_, hogy minden golyó megállt volna;
.. [[too-soon, 3.11 b)ii Túl korai lökés]]azelőtt végzi el a következő _lökést_, hogy a játékvezető vissza tudta volna helyezni a _belökött_ színest amely nem volt _free ball_;
.. egy nem-_célgolyót_ _belök_,
.. a Fehérrel elsőként egy nem-_célgolyót_ talál el, vagy _free ball_ esetén nem a megnevezett golyót találja el, kivéve, ha egyszerre találja el a _free ballként_ megnevezett golyót és a _célgolyót_;
.. _tolást_ követ el;
.. bármely testrészével, ruházatával vagy eszközével hozzáér egy _játékban lévő golyóhoz_, vagy bármilyen eszközhöz, amely egy _játékban lévő golyó_ helyzetét jelöli;
.. hozzáér a Fehér golyóval bármely _játékban lévő golyóhoz_, mikor _kézből_ jön;
.. egy _játékban lévő golyót_ bármilyen módon hozzáérint egy tárgyhoz vagy eszközhöz, amit az asztalon vagy az asztalnál hagytak akár az ezt megelőző körökben;
.. azelőtt végzi el a _lökést_, hogy egy tisztítás alatt lévő golyó az asztalra visszakerült volna;
.. tevékenysége folytán egy golyó _elhagyja a játékteret_;
. A hibapontok száma a _célgolyó_ vagy az érintett két golyó pontértéke közül a magasabb, ha a _támadójátékos_ egyszerre talál el két golyót, kivéve, ha mindkét golyó Piros (és Piros a _célgolyó_), vagy a _célgolyó_ és a _free ballként_ megnevezett golyó.
. A _hiba_ értéke hét pont, ha a _támadójátékos_:
[lowerroman]
.. játékon kívüli golyót használ bármilyen célra;
.. bármilyen eszközzel távolságot vagy közöket mér;
.. Piros, vagy Piros helyett választott _free ball_ _belökése_ után ismét Pirosat lök;
.. nem a Fehér golyót löki meg a _frame_ kezdetét követően;
.. a játékvezető kérése ellenére nem nevezi meg szóban a _célgolyót_;
.. Piros, vagy Piros helyett választott _free ball_ _belökése_ után, de még a következő színes megnevezése előtt _hibát_ követ el.

Az alább felsorolt esetekben jár _megrovás_ (penalty); a büntetések alap pontértéke négy, kivéve, ha az e--g szabályok ennél magasabbat jelölnek meg.
[loweralpha, start=5]
. A hibapontok száma a _célgolyó_ vagy az érintett golyó pontértéke közül a magasabb, ha egy játékos a körén kívül követ el _szabálytalanságot_ a <<koron-kivul>> szakasz szerint.
. Hét pont, ha egy játékos bármely testrészével, ruházatával vagy eszközével hozzáér egy, a játéktéren lévő golyóhoz a _konzultáció_ alatt.
. Hét pont, ha a nem-_támadójátékos_:
[lowerroman]
.. játékon kívüli golyót használ bármilyen célra;
.. bármilyen eszközzel távolságot vagy közöket mér;

=== Snookerállás egy hiba után [[Freeball, 3.12 Snookerállás hiba után]]
Ha egy _hibát_ követően a Fehér golyó _snookerállásba_ kerül (lásd <<Snookerallas>>) a játékvezető _free ballt_ ítél.
[loweralpha]
. Ha a vétlen játékos vállalja a következő _lökést_:
[lowerroman]
.. bármely golyót megnevezheti _célgolyóként_, de  _free ballnak_ nem választhatja a tényleges _célgolyót_;
.. a _free ballként_ megnevezett golyót úgy kell kezelni és pontozni, mint a helyettesített golyót, de _szabályos belökés_ esetén vissza kell helyezni az asztalra.
. _Hibának_ számít, ha a Fehér golyó:
[lowerroman]
.. nem a _free ballként_ megnevezett golyót találja el először, kivéve, ha egyszerre találja el azt és a _célgolyót_;
.. [[Snooker-fb-mogott, 3.12 b)ii Snooker a free ball mögött]]pontszerzés nélküli _lökés_ esetén _snookerállásba_ kerül az összes Piros golyóra vagy a _célgolyóra_ a _free ballként_ megnevezett golyó mögött, kivéve, ha már csak két _célgolyó_ van az asztalon, tehát a Rózsa és a Fekete golyó, vagy a Fekete és egy másik színes a <<respot_colour>>  szabály szerint.
. A _free ballként_ megnevezett golyó szabályos belökést_ követően visszakerül a helyére, és a helyettesített golyó pontértékét írják jóvá.
. Ha a _célgolyót_ a _támadójátékos_ úgy löki be, hogy először a _free ballként_ megnevezett golyót találta el, vagy egyszerre találta el a _free ballt_ és a _célgolyót_, úgy a _célgolyó_ pontértékét jóváírják, és a golyó a zsebben marad.
. Ha a játékos a szabályosan belöki a _célgolyót_ és a _free ballként_  megnevezett golyót is, úgy csak a _célgolyó_ pontértékét írják jóvá;
ez alól kivétel, ha a _célgolyó_ a Piros volt, ez esetben minden _belökött_ golyó számít. A _free ballként_  megnevezett golyó visszakerül a helyére, a _belökött_ _célgolyó_ pedig a zsebben marad.
. Ha a vétlen játékos átadja a lökés jogát, vagy a _hibát_ megelőző állás visszaállítását választja (<<lokes-elott>>, <<FandM-után>>, <<miss-utan-lokes-elott>>, <<Szandekos-mozgatas>>), úgy a megítélt _free ball_ érvényét veszti.

=== A lökés jogának átadása [[Ujrajatszas, 3.13 A lökés jogának átadása]]
Ha a vétlen játékos egy _hibát_ vagy _Foul and a Misst_ követően átadta a lökés jogát, vagy a  _hibát_ vagy _Foul and a Misst_ megelőző állás visszaállítását kérte, akkor a döntését nem vonhatja vissza. Ha a hibázó játékosnak átadták a lökés jogát, úgy joga van:
[loweralpha]
. megváltoztatni a korábbi döntését abban, hogy:
[lowerroman]
.. melyik _lökést_ választja;
.. melyik _célgolyót_ próbálja eltalálni.
. pontokat gyűjteni a _belökött_ golyók után.

=== Foul and a Miss [[FandM, 3.14 Foul and a Miss]]
[loweralpha]
. A _támadójátékosnak_ a legjobb tudása szerint igyekeznie kell eltalálni a _célgolyót_, vagy valamely _célgolyóként választható_ golyót egy Piros vagy a Piros helyett megnevezett _free ball_ belökése után. Ha a játékvezető úgy ítéli meg, hogy a játékos ennek a szabálynak nem tett eleget, úgy _Foul and a Misst_ ítél, kivéve az alábbi eseteket:
[lowerroman]
.. [[frameball-utan, 3.13 a)i Frameball után]]ha bármely játékosnak a hibás _lökés_ előtt, vagy annak eredményeként már hibapontokra van szüksége, és a játékvezető úgy ítéli meg, hogy a _célgolyó_ elvétése (miss) nem volt szándékos;
.. ha olyan állás keletkezett, ahol lehetetlen _célgolyót_ eltalálni. Ilyen esetben a játékvezető úgy ítélheti meg, hogy a játékos eltalálhatta volna a _célgolyót_, ha egyéb golyók nem akadályozzák; ennek feltétele, hogy a _támadójátékos_ lökése, _közvetetve_ vagy _közvetlenül_ a _célgolyóra_ irányuljon, és elegendő erővel történjen, hogy elérje _célgolyót_, ha az akadályozó golyók nem lennének.
. [[FandM-után, 3.14 b) Foul and a Miss után]]A _Foul and a Miss_ bejelentése után a vétlen játékos átadhatja az ellenfelének a _lökés_ jogát, vagy a _hiba_ utáni, vagy az eredeti, _hiba_ előtti állásból. Ez utóbbi esetben minden golyót vissza kell helyezni a _hiba_ előtti helyére, és a _célgolyó_ a _hibát_ megelőző _célgolyó_ kell, hogy legyen, tehát:
[lowerroman]
.. bármely Piros, ha Piros volt a _célgolyó_;
.. a soron következő színes, ha már csak színesek vannak az asztalon;
.. a _támadójátékos_ által választott bármelyik színes, ha a _célgolyó_ egy Piros után lökött színes volt, vagy egy Piros helyett megnevezett _free ball_.
. Ha a _támadójátékos_ úgy véti el a találatot, hogy egyenes vonalban szabadon eltalálható lenne a _célgolyó_, vagy bármely, _célgolyóként_ megnevezhető golyó bármely része, úgy a játékvezető _Foul and a Misst_ ítél, kivéve, amikor már a <<frameball-utan>> szabály érvényes.
. A c) pontban leírtak szerint _Foul and a Misst_ ítéltek, tehát egyenes vonalban szabadon látható egy _célgolyó_, vagy bármely, _célgolyóként_ megnevezhető golyó középpontja, tehát az úgynevezett "central full ball contact" megvalósítható (Piros golyók esetében ez úgy értendő, hogy van olyan Piros, amelynél a golyó átmérőjét színes golyó nem takarja), vagy a Fehér tapad egy olyan golyóra, amelyet meg lehet nevezni _célgolyóként_, akkor:
[lowerroman]
.. a második _hiba_ után, ha a _lökés_ az eredeti (visszaállított) pozícióból történt, a pontkülönbségtől függetlenül _Foul and a Misst_ kell ítélni;
.. [[harom-miss, 3.14 d)ii Három miss]] ha második _hiba_ történik az i) pont szerint, és a _lökés_ az eredeti (visszaállított) pozícióból történt, amennyiben a vétlen játékos ismét visszaállítást kér, úgy a játékvezetőnek figyelmeztetnie kell a _támadójátékost_, hogy újabb _hiba_ esetén a _frame_-et az ellenfélnek ítéli; ez a büntetés a figyelmeztetés elmaradása esetében nem érvényesíthető, ilyen esetben, ha a sorozat tovább folytatódik, az első adandó alkalommal meg kell tenni a figyelmeztetést;
.. a d)i és d)ii pontokban leírt _Foul and a Miss_ sorozat megszakad, ha a vétlen fél kérésére a hibázó játékos a _hiba_ után maradt állásból lök.
. [[miss-utan-lokes-elott, 3.14 e) Hiba miss után, lökés előtt]]Ha a jelen szabály értelmében minden golyót visszaállítottak, és a _támadójátékos_ a bármely golyóval _hibát_ követ el, beleértve a Fehéret is, de _lökés_ még nem történt, úgy _Miss_ nem ítélhető. Ebben az esetben jóvá kell írni a megfelelő számú büntetőpontot a vétlen játékos javára, aki választhat, hogy a _hiba_ után maradt pozícióból folytatja a játékot, ellenfelét kéri erre, vagy a _hiba_ előtti állás visszaállítását választja. Ez utóbbi esetben minden golyót vissza kell helyezni a _hiba_ előtti helyére, és a _célgolyó_ a _hibát_ megelőző _célgolyó_ kell, hogy legyen, tehát:
[lowerroman]
.. bármely Piros, ha Piros volt a _célgolyó_;
.. a soron következő színes, ha már csak színesek vannak az asztalon;
.. a _támadójátékos_ által választott bármelyik színes, ha a _célgolyó_ egy Piros után lökött színes volt, vagy egy Piros helyett megnevezett _free ball_. +

Ha az ebben a pontban leírt helyzet a d) szabály szerinti _Foul and a Miss_ sorozat közben történik, akkor a _frame_ elvesztésére vonatkozó figyelmeztetés csak akkor marad érvényben, ha a golyókat a _hiba_ előtti állásba állítják vissza.
[loweralpha, start=6]
. A _Foul and a Miss_ bejelentése után, ha vissza kell állítani a _hiba_ előtti állást, akkor _konzultáció_ kezdődik.

=== A golyók elmozdulása a lökéstől függetlenül [[Magic, 3.15 A golyók elmozdulása a lökéstől függetlenül]]
Ha egy álló vagy mozgó golyó a támadójátékostól függetlenül megmozdul, a játékvezetőnek vissza kell állítania azt az eredeti pozíciójába, vagy abba a pozícióba, ahol feltételezhetően megállt volna. Ilyenkor a _támadójátékost_ nem büntetik. +
A golyók visszaállításakor _konzultáció_ kezdődik.
[loweralpha]
. Ez a szabály érvényes abban az esetben, ha a _támadójátékos_ egy rajta kívül álló esemény vagy egy másik személy (aki nem a csapattársa) miatt mozdít meg egy golyót; nem alkalmazható azonban akkor, ha a golyó az asztalfelület hibája miatt mozdul meg, kivéve, ha egy visszaállított golyó mozdul meg még a következő _lökés_ előtt.
. A játékvezető által megmozdított golyók miatt egyik játékos sem büntethető.

=== A golyók szándékos mozgatása [[Szandekos-mozgatas, 3.16 A golyók szándékos mozgatása]]
A Fehér golyó ellökésén, vagy _konzultáció_ közben egy golyó megérintésén kívül minden esetben, amikor a _támadójátékos_
egy golyót szándékosan megmozdít vagy felemel, a játékvezető _hibát_ (FOUL) ítél.

[loweralpha]
. Abban az esetben, ha álló golyót mozdítottak el vagy emeltek fel, és a vétlen játékos választhat az alábbi lehetőségek közül:
[lowerroman]
.. folytatja a játékot az adott állásból, vagy ellenfelét kéri erre. Ebben az esetben minden golyó, ami nem a játékterületen állapodott meg, úgy minősül, hogy _elhagyta a játékteret_.
.. az eredeti állás visszaállítását kéri, és abból az állásból folytatja a játékot, vagy ellenfelét kéri erre. Ez utóbbi esetben a _célgolyó_ megegyezik a _szabálytalanság_ előtti lökés _célgolyójával_, tehát:
[lowerroman]
... bármely Piros, ha Piros volt a _célgolyó_;
... a soron következő színes, ha már csak színesek vannak az asztalon;
... a _támadójátékos_ által választott bármelyik színes, ha a _célgolyó_ egy Piros után lökött színes volt, vagy egy Piros helyett megnevezett _free ball_. +

Amennyiben ez az eset egy, a <<harom-miss>> szabályban leírt FOUL AND A MISS sorozat közben történik, és a vétlen játékos újrajátszást kér, a _frame_ elvesztésére vonatkozó figyelmeztetés érvényben marad.
[loweralpha start=2]
. Amikor egy golyó mozgását szándékosan megzavarják, vagy a mozgó golyót felveszik, akkor a játékvezetőnek igyekeznie kell a fair play szabályai szerinti legjobb ítéletet hozni.
. Ha a _támadójátékos_ a Fehér golyót úgy _löki_ el, hogy az kimeríti a <<Sportszerutlen-magatartas>> szabályban részletezetteket, úgy a vétlen játékos az a) és b) pontokban részletezett lehetőségek közül választhat.

Ha egy (vagy több) golyót vissza kell állítani, akkor _konzultáció_ kezdődik.

=== Patthelyzet [[Patthelyzet, 3.17 Patthelyzet]]
A játékvezető, ha úgy ítéli meg, hogy patthelyzet állt elő vagy fog bekövetkezni, vagy ha ezt a játékosok egybehangzóan kijelentik, akkor felajánlja a _frame_ azonnali újrakezdésének lehetőségét. Ezt az eljárást újraállításnak (re-rack) nevezzük.
[loweralpha]
. Ha az újraállítás ellen bármely játékosnak kifogása van, a játékvezető tovább engedi a játékot, de megnevez egy időkeretet (jellemzően három _lökés_ mindkét fél részéről), amelyen belül a patthelyzetet fel kell oldani.
. Ha az időkeret lejárta után a helyzet nem változik számottevően, a játékvezető törli az adott _frame_-ben szerzett pontokat, és felállítja az asztalt a _frame_ újrakezdéséhez.
. A _frame_-et az a játékos kezdi újra, aki eredetileg is kezdte, vagy akinek kezdenie kellett volna (lásd <<re-rack>>).
. Ha a patthelyzet a Visszarakott Fekete játék során alakul ki (lásd <<Blackballgame>>), úgy csak a Feketét állítják vissza, és a kezdőlökést ugyanaz a játékos végzi el, mint eredetileg.

=== Páros snooker
[loweralpha]
. Páros játékban a négy játékos két fős csapatokat alkot, és ezek a párok felváltva kezdik a _frame_-ket; a játékosok sorrendjét minden _frame_ előtt meg kell határozni és ezt követően fenntartani a _frame_ során.
. A játékosok megváltoztathatják a sorrendet minden _frame_ megkezdése előtt.
. Ha _hiba_ után újrajátszásra kerül sor, a _hibát_ elkövető játékosnak kell löknie és a sorrend ezt követően változatlan marad. Ha a _hibát_ a lökés sorrendjének eltévesztésével követték el, a vétkes partnere elveszíti körét, attól függetlenül, hogy újrajátszatják-e, vagy sem.
. Ha a _frame_ döntetlennel zárul, a <<vege>> szakaszban leírtakat kell alkalmazni.
Ha visszarakott Fekete szükséges, az első _lökést_ végrehajtó páros eldöntheti, hogy melyikük kezd.
A _frame_ hátralevő részében a sorrendnek változatlanul kell maradnia.
. [[Paros-snooker, 3.18 Páros snookerben, ha nincsenek az asztalnál]]A partnerek tanácskozhatnak a _frame_ alatt, de a _támadójátékos_ asztalhoz lépése és a _vizit_ vége között nem.
. Ha a _támadójátékos_ partnere _szabálytalanságot_ követ el, azt úgy kell tekinteni, mintha a _támadójátékos_ követte volna el.

=== Hat pirosas snooker
Hat pirosas snookerben a snooker szabályai érvényesek az alábbi módosításokkal:
[loweralpha]
. Egymás után legfeljebb öt alkalommal lehet _Foul and a Misst_ ítélni, amennyiben a vétlen játékos minden alkalommal az eredeti állás visszaállítását kéri.
. A negyedik _Foul and a Miss_ után a játékvezető figyelmezteti a vétkes játékost, hogy egy esetleges újabb _Foul and a Misst_ követően a vétlen játékos:
[lowerroman]
.. folytathatja onnan, ahol a golyók megállnak;
.. kérheti, hogy a hibázó játékos folytassa a játékot onnan, ahol a golyók megállnak;
.. ha egyik játékosnak sincs szüksége hibapontokra a _hibával_ vagy a _hiba_ nélkül, akkor a vétlen játékos a Fehér golyót a játéktéren belül bárhová teheti és onnan folytathatja a játékot. Ha a vétlen játékos ezt az opciót választja, a <<Freeball>> nem alkalmazható.
. Ha egy _Foul and a Miss_ után a vétkes játékos az ellenfél kérésére a _hiba_ utáni állásból folytatja a játékot, úgy a _Foul and a Miss_ sorozat megszakad.
. A _támadójátékos_, miután egy Pirosat, vagy Piros helyett megnevezett _free ballt_ _belökött_, nem adhat snookert a választott színes golyó mögött (lásd <<Snookerallas>>).

=== Kisegítő eszközök használata
A _támadójátékos_ felelőssége a használni kívánt eszközök asztalra helyezése és eltávolítása.
[loweralpha]
. A _támadójátékos_ felelős minden eszközért (ideértve, de nem kizárólag a dákótámaszokat és hosszabbítókat) amelyet az asztalhoz visz, függetlenül attól, hogy az ő tulajdona, vagy kölcsönvett (kivéve, amit a játékvezető biztosít), és ő kap büntetést az eszközhasználat során elkövetett _hibákért_.
. [[Hibas-eszkoz, 3.20 b) Az asztalhoz biztosított eszközök hibája]]Az asztalnál általában található, mások által (ideértve a játékvezetőt is) biztosított eszközökért nem a _támadójátékos_ a felelős. Ha az eszköz bizonyítottan hibás és emiatt a _támadójátékos_ hozzáér egy golyóhoz vagy golyókhoz, nem ítélhető _hiba_. Ha szükséges, a játékvezető visszaállítja a golyókat a <<Szandekos-mozgatas>> szakaszban leírtaknak megfelelően, és ha még _breakben_ van, a _támadójátékos_ folytathatja a játékot büntetés nélkül.

=== Értelmezés
[loweralpha]
. Fogyatékkal élő játékosok esetében szükség lehet a szabályok egyedi értelmezésére. Különösképpen például:
[lowerroman]
.. A <<lab-a-talajon>> szabály nem alkalmazható kerekesszékes játékos esetén;
.. Színtévesztő játékosok kérhetik a játékvezetőtől, hogy nevezze meg egy golyó színét, vagy mutasson meg egy adott színű golyót.
. Játékvezető hiányában az ellenfél vagy a másik csapat segít a szabályok alkalmazásában.
. Jelen Szabálykönyv szerint a játék egyszerűsített formája játszható tetszőleges számú Piros golyóval.

== FEJEZET: A Játékosok

=== Sportszerűtlen magatartás
[loweralpha]
. [[Sportszerutlen-magatartas, 4.1 Sportszerűtlen magatartás]]Ha egy játékos:
[lowerroman]
.. durva kifejezéseket használ, sértő mozdulatokat tesz;
.. [[Unfairplay, 4.1 a)ii Sportszerűtlen magatartás]] a játékvezető megítélése szerint szándékosan vagy folytatólagosan sportszerűtlen;
.. [[Minosithetetlen-viselkedes, 4.1 a)iii Minősíthetetlen viselkedés]]bármilyen más módon kimeríti a sportszerűtlenség fogalmát;
.. [[Sabotage, 4.1 a)iv A játék szabotálása]] nem mutat hajlandóságot a _frame_ folytatására; +

a játékvezetőnek figyelmeztetnie kell a játékost, hogy a sportszerűtlen magatartás folytatása esetén a _frame_-et a vétlen fél javára fogja ítélni. +
[loweralpha, start=2]
. [[Ismetelt-unfairplay, 4.1 b) A sportszerűtlen magatartás folytatása]] Ha a játékos az a) pont alapján figyelmeztést kapott, a játékvezető az ismételt sportszerűtlenség esetén az aktuális _frame_-et, vagy a két _frame_ között elkövetett sportszerűtlenségért a következő _frame_-et a vétlen játékosnak ítéli, és egyúttal figyelmezteti a játékost, hogy újabb sportszerűtlenség esetén a _játszmát_ a vétlen játékosnak ítéli.
. Ha a játékos sportszerűtlenség miatt _frame_-et vesztett a b) vagy d) pont alapján, akkor a további sportszerűtlensége esetén a játékvezető odaítéli a _játszmát_ az ellenfélnek.
. Ha a játékvezető megítélése szerint a sportszerűtlenség mértéke elegendően súlyos, úgy előzetes figyelmeztetés nélkül is odaítélheti a vétlen félnek a _frame_-et vagy a _játszmát_.
. A játékvezető döntése a _frame_ vagy a _játszma_ odaítéléséről minden esetben végleges, az ellen fellebbezésnek nincs helye.

=== A játék megadása
[loweralpha]
. A felajánlott megadás semmissé válik abban az esetben, ha a másik fél  úgy dönt, folytatja a játékot.
. A játékos nem adhatja fel a _frame_-et egy _játszmában_, vagy a _meccset_, ha nincs szüksége _hibapontra_ a győzelemhez. A szabály megsértése sportszerűtlen magatartásnak minősül és ha a <<Sportszerutlen-magatartas>> alapján a játékos már kapott figyelmeztetést, úgy a következő _frame_-et az ellenfélnek ítélik.
. Ha egy játékos a megadási szándékát jelzi azzal, hogy egy vagy több játékban lévő golyót megmozdít vagy megérint, a játékvezető nem ítél sem _hibát_, sem _megrovást_.
Ha a megadást az ellenfél nem fogadja el, úgy a <<Szandekos-mozgatas>> szabályt kell alkalmazni.
. Ha egy játékosnak nincs szüksége _hibapontra_ a győzelemhez, de szándékosan szabálytlanságot követ el, aminek következtében már szüksége lesz _hibapontra_, a játékvezető sportszerűtlen magatartás miatt figyelmezteti a <<Sportszerutlen-magatartas>> vagy <<Ismetelt-unfairplay>> szabály szerint.
. A felajánlott megadást és annak elfogadását visszavonni nem lehet.
. Ha a győztest az összesített pontszámok alapján határozzák meg, úgy feladott _frame_, _játszma_, vagy _meccs_ esetén az ellenfél annyi pontot kap, amennyi az asztalon maradt; a Piros golyók után 8 pontot kell számítani, és ha egy színes véletlenül hiányzik az asztalról, úgy is az asztalon lévőnek kell tekinteni.

=== Időhúzás
[loweralpha]
. Ha egy játékos a lökésre való felkészüléssel, vagy a lökés kiválasztásával irreálisan hosszú időt tölt el, a játékvezetőnek figyelmezteti, hogy a _játszma_ során újabb hasonló esetben a _frame_-et az ellenfélnek fogja ítélni.
. [[Idohuzas, 4.3 b) Időhúzás]] Ha a játékos az a) pont alapján figyelmeztetést kapott, a játékvezető ismételt időhúzás esetén az aktuális _frame_-et az ellenfélnek ítéli.
. [[Ismetelt-idohuzas, 4.3 c) Ismételt időhúzás]] Ha a játékos időhúzás miatt _frame_-et vesztett, a játékvezető ismételt időhúzás esetén, minden további esetben, mindig az aktuális _frame_-et az ellenfélnek ítéli.

=== Büntetés
[loweralpha]
. Ha egy _frame_ a  jelen fejezetben leírtak szerint ér véget, úgy:
[lowerroman]
.. a vétkes játékos elveszíti az aktuális _frame_-et;
.. ha a győztest az összesített pontszámok alapján határozzák meg, úgy feladott _frame_, _játszma_, vagy _meccs_ esetén az ellenfél annyi pontot kap, amennyi az asztalon maradt; a Piros golyók után 8 pontot kell számítani, és ha egy színes véletlenül hiányzik az asztalról, úgy is az asztalon lévőnek kell tekinteni.
. Ha a _játszma_ a jelen fejezetben leírtak szerint ér véget, úgy:
[lowerroman]
.. a vétkes játékos elveszíti az aktuális _frame_-et;
.. ezen felül elveszíti a _játszmából_ az összes hátralévő _frame_-et, ha a nyert _frame_-ek száma a döntő;
.. ezen felül elveszíti a _játszmából_ az összes hátralévő _frame_-et, amelyek után egyenként 147 pontot írnak jóvá az ellenfélnek, ha az összegyűjtött pontok végösszege a döntő.

=== A nem-támadójátékos
Amíg a _támadójátékos_ az asztalnál van, a nem-_támadójátékosnak_ tartózkodnia kell attól, hogy az ellenfél látóterében álljon vagy mozogjon. A nem-_támadójátékosnak_ az asztaltól megfelelő távolságra kell ülnie vagy állnia, és igyekeznie kell mozgással vagy bármilyen egyéb módon nem megzavarni az ellenfelet a koncentrálásban.

=== Felelősség a pontozásnál
Ahogy a játékvezető, úgy a játékosok is felelősek azért, hogy minden pont megfelelően legyen feljegyezve, akár a pontozótáblán, akár a játékvezető által kimondva. Ha valamelyik játékos _hibát_ észlel a pontozásban, felelőssége azt mihamarabb jelezni a játékvezetőnek.

=== Távollét
Ha egy nem-_támadójátékos_ elhagyja az asztalt, lehetősége van kijelölni valakit, aki a távollétében az érdekeit képviseli és jelzi a _szabálytalanságokat_, ha erre szükség van. Az ilyen kinevezésről a játékvezetőt még a távozás előtt tájékoztatni kell.

== FEJEZET: Tisztviselők

=== A játékvezető
[loweralpha]
. A játékvezető feladatai és felelőssége:
[lowerroman]
.. a sportszerű játék érdekében jogosult a jelen szabálykönyv által nem elégségesen szabályozott esetekben döntést hozni;
.. gondoskodni a jelen szabályok szerint elfogadott viselkedés betartásáért;
.. közbelépni bármilyen _szabálytalanság_ esetén;
.. a játékos kérésére megmondani egy golyó színét vagy helyzetét,
.. a _támadójátékos_ indokolt kérése esetén megtisztítani bármelyik golyót.
. A játékvezetőnek nem szabad:
[lowerroman]
.. bármi olyan kérdésre válaszolni, amire a jelen szabálykönyvben nem hatalmazták fel;
.. figyelmeztetni egy játékost arra, hogy _hibát_ készül elkövetni;
.. tanácsot adni bármilyen helyzetben, ami a játékot befolyásolhatja;
.. pontkülönbséggel kapcsolatos kérdésre válaszolni.
. Ha a játékvezető egy incidenst nem vesz észre, saját belátása szerint kikérheti a marker vagy egyéb tisztviselők, esetleg az eset szempontjából legjobb helyen ülő nézők véleményét, vagy ha van rá lehetőség, visszanézheti az esetről készült videófelvételt a döntése meghozatalához.

=== A marker
A  marker feladata a pontokat az eredményjelzőn rögzíteni és a játékvezető munkáját segíteni. Ha szükséges, elláthat jegyzőkönyvvezetői feladatokat is.

=== A jegyzőkönyvvezető
A jegyzőkönyvvezető feladata lejegyezni minden _lökést_, a _szabálytalanságokat_, és a játékosok vagy csapatok által szerzett pontokat, ha erre szükség van. A jegyzőkönyvvezető vezeti a _breakek_ jegyzékét és a kiadott figyelmeztetéseket is.

=== A tisztségviselők által nyújtott segítség
[loweralpha]
. A _támadójátékos_ kérésére a játékvezető vagy a marker elmozdíthat vagy egy adott pozícióban tarthat olyan fényforrásokat, amelyek akadályozzák a _támadójátékost_ a _lökés_ kivitelezésében.
. A játékvezető vagy a marker számára megengedett, hogy a fogyatékkal élő játékosoknak az állapotuk által indokolt segítséget nyújtsanak.

= A SNOOKER SHOOT-OUT VERSENYSZABÁLYAI

Shoot-outban a snooker jelen szabálykönyvben leírt szabályait kell alapul venni a következőkben részletezett módosításokkal.

:sectnums!:
== Időmérés

[arabic]
. Egy _meccs_ játékideje legfeljebb 10 perc lehet. A játékidőt mérő órát a kezdőlökés pillanatában kell elindítani.
. A _lökés_ idejét mérő órát (shot clock) a játékvezetővel együttműködő tisztviselő, az időmérő kezeli. A lökésidő mérését pontosan abban a pillanatban kell megállítani, mikor a játékos meglöki a Fehér golyót.
. A _lökéseket_ a megengedett maximális időkereten belül kell elvégezni, amely:
[lowerroman]
.. 15 másodperc a _meccs_ első öt percében;
.. 10 másodperc a _meccs_ második öt percében. +
Ha a _lökést_ nem végzik el a megadott időn belül, az _hibának_ minősül.
[arabic, start=4]
. A lökésidőt mérő órát akkor kell elindítani:
.. amikor minden golyó megállt, és minden golyó visszakerült a helyére, amennyiben ez szükséges volt;
.. amikor a játékvezető bejelentette a _break_ során szerzett pontokat;
.. amikor egy _szabálytalanság_ után a játékvezető a Fehér golyót átadta a vétlen játékosnak vagy elhelyezte a játéktéren.
. Ha a játékvezetőnek egy döntés meghozatalához időre van szüksége, kérheti a lökésidő vagy a játékidő megállítását, és szól az időmérő kezelőjének, ha az órát újra lehet indítani.
. Ha a játékvezető nem tud egyértelmű döntést hozni, vagy a mérkőzés markerje szerint az utolsó _lökést_ felül kell vizsgálni, úgy visszanézheti és visszahallgathatja a felvételeket a döntés meghozatalához;
ilyenkor a játékidőt meg kell állítani. A visszajátszás a marker pultjánál történik, miközben a játékosok az asztalnál várakoznak. A felülvizsgálatot a soron következő _lökés_ elvégzése előtt kell kérni, ha ezt elmulasztják, úgy minden esetlegesen történt incidens semmisnek minősül.
. Amikor egy játékos megkérdőjelezi a játékvezető döntését, az időmérőt nem állítják meg automatikusan, csak ha ez a játékvezető szerint indokolt.
A játékvezető bejelenti, ha az idő lejárt, ekkor a lökésidőt mérő órát leállítják. Ezt követően a játékvezető dönt, hogy az órát visszaállítsák vagy újraindítsák.
. Amikor egy játékos egy golyó tisztítását kéri, az időmérőt nem állítják meg automatikusan, csak ha a játékvezető szerint ez indokolt.
A játékvezető bejelenti, ha az idő lejárt, ekkor a lökésidőt mérő órát leállítják.
Ezt követően a játékvezető dönt, hogy az órát visszaállítsák vagy újraindítsák.
. Ha a lökésidőt vagy a játékidőt mérő óra meghibásodik, a játékvezető döntését kell véglegesnek tekinteni.

:sectnums!:
== A játék menete

[arabic, start=10]
. A játékosok a sorrendről tempólökéssel (lag) döntenek. A tempólökés során a játékosok a _baulk vonalról_ egyszerre ellöknek egy-egy Fehér golyót a felső fal felé úgy, hogy az az alsó fal irányába visszapattanjon. A tempólökést az a játékos nyeri, akinek a Fehér golyója a játékvezető megítélése szerint közelebb áll meg az alsó falhoz; a győztes játékos dönt arról, ki kezdje a meccset. A tempólökés során a Fehér golyók csak a felső és az alsó falat érinthetik; amelyik játékos ezeken kívül bármi mást eltalál, az elveszíti a tempólökést.
. Ha egy _lökést_ az idő lejárta előtt elvégeznek, akkor az azzal szerzett összes pont és hibapont számít, akkor is, ha a _lökés_ végéig a lökésidő vagy a játékidő lejár.
. Patthelyzet esetén a játékosok felelőssége, hogy a helyzetet a rendelkezésre álló időkeret alatt feloldják. Újraállításra nincs lehetőség.
. Amikor az utolsó Fekete az egyetlen _célgolyó_ az asztalon, az első _belökés_ vagy az első _hiba_ a _meccs_ végét jelenti, akkor is, ha így pontegyenlőség alakul ki.
. Pontegyenlőség esetén a _meccset_ az úgynevezett Hirtelen halál játékkal döntik el.
Ennek során a Kék golyót a saját helyére állítják, a Fehér golyót pedig a "D" vonalán vagy azon belül kell elhelyezni.
Az a játékos, aki a _meccs_ elején a tempólökést nyerte, dönthet, hogy ki kezdjen.
A játékosok felváltva löknek, amíg az egyikük azonos számú próbálkozásból többször _löki be_ a Kéket _közvetlen lökéssel_.
Ha a Kék golyó bárhol érinti bármelyik falat a megcélzott zseb ívén kívül, a _belökés_ nem érvényes.

:sectnums!:
== Hibák

[arabic, start=15]
. Bármilyen _hibát_ követően a vétlen játékos _kézből_ jön, ami ebben az esetben azt jelenti, hogy a _kézben lévő_ Fehér golyót a játéktéren belül bárhol el lehet helyezni; a vétkes játékost újrajátszatni nem lehet. A lökésidőt mérő óra akkor indul újra, mikor a játékos átvette a Fehér golyót a játékvezetőtől.
. Ha egy játékos nem végzi el időben a _lökést_, az _hibának_
számít. Az ilyen _hiba_ büntetőpont-értéke legalább öt pont, vagy a _célgolyó_ értéke, amennyiben ez a magasabb; a _hibát_ követően a vétlen játékos a játékvezetőtől megkapja a Fehér golyót és _kézből_ jöhet.
. Minden _lökés_ során legalább egy golyónak falat kell érnie, vagy szabályosan a zsebbe kell esnie. Ha ezek közül egyik sem teljesül, az _hibának_ számít. Az ilyen _hiba_ büntetőpont-értéke legalább öt pont, vagy a _célgolyó_ értéke, amennyiben ez a magasabb; a _hibát_ követően a vétlen játékos a játékvezetőtől megkapja a Fehér golyót és _kézből_ jöhet.
. Ha egy _hibát_ követően a vétlen játékos nem áll elég közel a játékvezetőhöz, hogy elvegye a Fehér golyót, úgy a játékvezető a golyót a játéktéren helyezi el, és a lökésidőt mérő óra elindul. A játékos ezt követően a golyót áthelyezheti a kívánt pozícióba, de a _lökést_ el kell végeznie mielőtt az idő lejár.

:sectnums!:
== További szabályok

[arabic, start=19]
. A snooker következő szabályai shoot-outban nem érvényesek:
.. A <<Ujrajatszas>> és <<FandM>> szabályok nem alkalmazhatók.
.. A <<Freeball>> nem alkalmazható, kivéve ha olyan helyzet áll elő, hogy _kézből_ sem lehet egyetlen _célgolyót_ sem eltalálni.
. Amennyiben egy játékost _lökés_ közben külső körülmények zavarnak meg, a játékvezető dönthet úgy, hogy a lökésidőt vagy a játékidőt visszaállítja vagy megállítja. A játékvezető a játék bármely pontján bejelentheti, ha az idő lejárt, és dönthet a lökésidőt mérő óra visszaállításáról vagy megállításáról.

:sectnums!:
== Etikett

[arabic, start=21]
. Az időkorlát miatt a nem-_támadójátékosok_ számára megengedett, hogy az asztalhoz a szokásosnál közelebb maradva várakozzanak a következő lökésükre, azonban nem tartózkodhatnak a _támadójátékos_ látóterében.

:sectnums!:
== A játékvezető

[arabic, start=22]
. A játékvezető a végső döntőbíró, és a döntése végleges. A jelen szabálykönyvben nem szabályozott esetekben a játékvezető döntése a mérvadó, és amennyiben alkalmazható, precedensként kell rá tekinteni.
